Capo I
   A                   F#m
În mijlocul pădurii un zvon bolnav a curs,
     D                        E
S-a-ntins ca un incendiu, mai aprig ca securea,
   A                       F#m
Că pentru neamul tragic al puiului de urs
  D                       E
Veni-va vânătoarea spre-a pustii pădurea.

Ursoaica vinovată că a fătat copii,
Cu ochii plini de lacrimi și labele nătânge,
Simțea că nici nu știe încotro ar porni
Și-i mirosea a moarte și-i mirosea a sânge.

                      D        A           E        F#m
      Refren: Nu-i distanța la fel și nici focul pe coamă
                    D       A          E           A
              De la mamă la pui, de la pui pân’ la mamă,
                      D        A           E        F#m
              Nu-i distanța la fel și nici focul pe coamă
                    D       A          E           D    E
              De la mamă la pui, de la pui pân’ la mamă.

E mare codrul veșnic și-n el poți să dispari,
Dar nu știi vânătorii pe unde-și află partea,
Că, totuși, cei cu arme în lume sunt cei mari
Și cum arată dânșii, astfel arată moartea.

Amurgul chiar din blana ursoaicei începea
Și-i fiecare arbor o gratie de cușcă,
Înspăimântata mamă cu puii după ea
Se și simțea văzută printr-un trăgaci de pușcă.

      Refren:
Ea a-nceput să sară de grijă-n fața lor,
Să-i apere de moarte, să fugă toți acasă,
I se părea năpraznic și permanent că mor
Și cum sărea prin tufe, ce mamă caraghioasă!

I-au tras un glonț în creier și ea s-a prăbușit
Și i-au luat copiii la circ, să nu-și dea seama,
Că ei, întruna gata de-un jalnic țopăit,
Nu apără nimica, nu seamănă cu mama.

                      D        A           E        F#m                                 
      Refren: Nu-i distanța la fel și nici focul pe coamă
                    D       A          E           A
              De la mamă la pui, de la pui pân’ la mamă,
                      D        A           E        F#m
              Nu-i distanța la fel și nici focul pe coamă
                    D       A          E           A    
              De la mamă la pui, de la pui pân’ la mamă.

                      D        A           E        F#m                                 
              Nu-i distanța la fel și nici focul pe coamă
                    D       A          E           A
              De la mamă la pui, de la pui pân’ la mamă,
                      D        A           E        F#m
              Nu-i distanța la fel și nici focul pe coamă
                    D       A          E           D    E    
              De la mamă la pui, de la pui pân’ la mamă.